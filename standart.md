# СТАНДАРТ ВИЩОЇ ОСВІТИ УКРАЇНИ

Основна частина зі [стандарту](https://mon.gov.ua/storage/app/media/vishcha-osvita/zatverdzeni%20standarty/2020/08/10/151-avtomatizatsiya-ta-kit-magistr.pdf) 

## ІІ Загальна характеристика

### Опис предметної області

**Об’єктами вивчення та діяльності** магістрів із автоматизації та комп’ютерно-інтегрованих технологій є: об’єкти і процеси керування (технологічні процеси, виробництва, організаційні структури), технічне, інформаційне, математичне, програмне та організаційне забезпечення систем автоматизації у різних галузях.

**Цілі навчання**: підготовка інженерів і науковців, здатних до комплексного розв’язання складних задач і проблем створення, вдосконалення, модернізації, експлуатації та супроводження систем автоматизації, їх компонентів, кіберфізичних систем, технологій цифрової трансформації, що стоять за завданнями Industry 4.0, сприяють процесу швидкої адаптації продукції та послуг підприємств та компаній, а також забезпечують перехід від фізичного світу до цифрового.

**Теоретичний зміст предметної області**: поняття та принципи теорії автоматичного керування, принципи розроблення систем автоматизації та комп’ютерно-інтегрованих технологій. Методи, методики та технології. Методи аналізу, синтезу, проектування, налагодження, модернізації, експлуатації та супроводження систем автоматизації та комп’ютерно-інтегрованих технологій, кіберфізичних виробництв; методологія наукових досліджень об’єктів керування та систем автоматизації складних організаційно-технічних об’єктів.

**Інструменти та обладнання.** Цифрові та мережеві технології, мікропроцесори, програмовані логічні контролери (PLC), вбудовані цифрові пристрої та системи (Embedded Systems), інтелектуальні мехатронні та WLAN-сумісні компоненти технології Інтернету речей (ІоТ), спеціалізоване програмне забезпечення для проектування, розроблення і експлуатації систем автоматизації.

### Академічні права випускників

Мають право продовжити навчання на третьому освітньо-науковому рівні вищої освіти, а також набувати додаткові кваліфікації в системі освіти дорослих.

## ІІІ Обсяг кредитів ЄКТС, необхідний для здобуття відповідного ступеня вищої освіти

Обсяг освітньої програми магістра:

- освітньо-професійної програми – 90 кредитів ЄКТС,
- освітньо-наукової програми – 120 кредитів ЄКТС.

Мінімум 35% обсягу освітньої програми має бути спрямовано на формування загальних та спеціальних (фахових) компетентностей за спеціальністю, визначених Стандартом вищої освіти.

Освітньо-наукова програма магістра обов’язково включає дослідницьку (наукову) компоненту обсягом не менше 30 %.

## ІV Перелік компетентностей випускника

### Інтегральна компетентність

Здатність розв’язувати складні задачі і проблеми автоматизації та комп’ютерно-інтегрованих технологій у професійній діяльності та/або у процесі навчання, що передбачає проведення досліджень та/або провадження інноваційної діяльності та характеризується комплексністю та невизначеністю умов і вимог

### Загальні компетентності

ЗК1. Здатність проведення досліджень на відповідному рівні. 

ЗК2. Здатність генерувати нові ідеї (креативність). 

ЗК3. Здатність до абстрактного мислення, аналізу та синтезу. 

ЗК4. Здатність працювати в міжнародному контексті

### Спеціальні (фахові, предметні) компетентності

СК1. Здатність здійснювати автоматизацію складних технологічних об’єктів та комплексів, створювати кіберфізичні системи на основі інтелектуальних методів управління та цифрових технологій з використанням баз даних, баз знань, методів штучного інтелекту, робототехнічних та інтелектуальних мехатронних пристроїв; 

СК2. Здатність проектувати та впроваджувати високонадійні системи автоматизації та їх прикладне програмне забезпечення, для реалізації функцій управління та опрацювання інформації, здійснювати захист прав інтелектуальної власності на нові  проектні та інженерні рішення 

СК3. Здатність застосовувати методи моделювання та оптимізації для дослідження та підвищення ефективності систем і процесів керування складними технологічними та організаційно-технічними об’єктами.

СК4. Здатність аналізувати виробничо-технологічні системи і комплекси як об’єкти автоматизації, визначати способи та стратегії їх автоматизації та цифрової трансформації.

СК5. Здатність інтегрувати знання з інших галузей, застосовувати системний підхід та враховувати нетехнічні аспекти при розв’язанні інженерних задач та проведенні наукових досліджень.

СК6. Здатність застосовувати сучасні методи теорії автоматичного керування для розроблення автоматизованих систем управління технологічними процесами та об’єктами.

СК7. Здатність застосовувати спеціалізоване програмне забезпечення та цифрові технології для розв’язання складних задач і проблем автоматизації та комп’ютерно-інтегрованих технологій.

СК8. Здатність розробляти функціональну, технічну та інформаційну структуру комп’ютерно-інтегрованих систем управління організаційно-технологічними комплексами із застосуванням мережевих та інформаційних технологій, програмно-технічних керуючих комплексів, промислових контролерів, мехатронних компонентів, робототехнічних пристроїв та засобів людино-машинного інтерфейсу.

### Додаткові спеціальні компетентності до програми освітньо-наукової підготовки магістрів

СК9. Здатність застосовувати сучасні технології наукових досліджень процесів, обладнання, засобів і систем автоматизації, контролю, діагностики, випробування та керування складними організаційно-технічними об’єктами та системами. 

СК10. Здатність виявляти наукову сутність проблем у професійній сфері, планувати та здійснювати відповідні наукові і прикладні дослідження.

СК11. Здатність застосовувати проблемно-орієнтовані методи аналізу, синтезу та оптимізації систем автоматизації, кіберфізичних виробництв, процесів управління технологічними комплексами. 

СК12. Здатність презентувати результати науково-дослідницької діяльності, готувати наукові публікації, брати участь у науковій дискусії на наукових конференціях, симпозіумах та здійснювати педагогічну діяльність у закладах освіти.

## V Нормативний зміст підготовки здобувачів вищої освіти, сформульований у термінах результатів навчання

РН01. Створювати системи автоматизації, кіберфізичні виробництва на основі використання інтелектуальних методів управління, баз даних та баз знань, цифрових та мережевих технологій, робототехнічних та інтелектуальних мехатронних пристроїв. 

РН02. Створювати високонадійні системи автоматизації з високим рівнем функціональної та інформаційної безпеки програмних та технічних засобів. 

РН03. Застосовувати спеціалізовані концептуальні знання, що включають сучасні наукові здобутки, а також критичне осмислення сучасних проблем у сфері автоматизації та комп’ютерно-інтегрованих технологій для розв’язування складних задач професійної діяльності. 

РН04. Застосовувати сучасні підходи і методи моделювання та оптимізації для дослідження та створення ефективних систем автоматизації складними технологічними та організаційно-технічними об’єктами. 

РН05. Розробляти комп’ютерно-інтегровані системи управління складними технологічними та організаційно-технічними об’єктами, застосовуючи системний підхід із врахуванням нетехнічних складових оцінки об’єктів автоматизації. 

РН06. Вільно спілкуватися державною та іноземною мовами усно і письмово для обговорення професійних проблем і результатів діяльності у сфері автоматизації та комп’ютерно-інтегрованих технологій, презентації результатів досліджень та інноваційних проектів. 

РН07. Аналізувати виробничо-технічні системи у певній галузі діяльності як об’єкти автоматизації і визначати стратегію їх автоматизації та цифрової трансформації.

РН08. Застосовувати сучасні математичні методи, методи теорії автоматичного керування, теорії надійності та системного аналізу для дослідження та створення систем автоматизації складними технологічними та організаційно-технічними об’єктами, кіберфізичних виробництв.

РН09. Розробляти функціональну, організаційну, технічну та інформаційну структури систем автоматизації складними технологічними та організаційно-технічними об’єктами, розробляти програмно-технічні керуючі комплекси із застосовуванням мережевих та інформаційних технологій, промислових контролерів, мехатронних компонентів, робототехнічних пристроїв, засобів людино-машинного інтерфейсу та з урахуванням технологічних умов та вимог до управління виробництвом. 

РН10. Розробляти і використовувати спеціалізоване програмне забезпечення та цифрові технології для створення систем автоматизації складними організаційно-технічними об’єктами, професійно володіти спеціальними програмними засобами. 

РН11. Дотримуватись норм академічної доброчесності, знати основні правові норми щодо захисту інтелектуальної власності, комерціалізації результатів науково-дослідної, винахідницької та проектної діяльності.

РН12. Збирати необхідну інформацію, використовуючи науково-технічну літературу, бази даних та інші джерела, аналізувати і оцінювати її.

### Додаткові вимоги до результатів навчання за освітньо-науковою програмою підготовки магістрів

РН13. Застосовувати сучасні технології наукових досліджень, спеціалізований математичний інструментарій для дослідження, моделювання та ідентифікації об’єктів автоматизації. 

РН14. Уміти виявляти наукову сутність проблем у професійній сфері, знаходити шляхи щодо їх розв’язання.

РН15. Застосовувати методи аналізу, синтезу та оптимізації кіберфізичних виробництв, систем автоматизації управління виробництвом, життєвим циклом продукції та її якістю. 

РН16. Планувати і виконувати наукові і прикладні дослідження у сфері автоматизації та комп’ютерно-інтегрованих технологій, обирати ефективні методи досліджень, аргументувати висновки, презентувати результати досліджень.

РН17. Розробляти і викладати спеціалізовані навчальні дисципліни у закладах вищої освіти.

## VІ Форми атестації здобувачів вищої освіти

**Форми атестації**

Атестація здійснюється у формі публічного захисту кваліфікаційної роботи.

**Вимоги до кваліфікаційної роботи**

Кваліфікаційна робота має продемонструвати здатність випускника розв’язувати складні задачі і проблеми автоматизації та комп’ютерно-інтегрованих технологій на основі досліджень та/або здійснення інновацій за невизначених умов і вимог.

Кваліфікаційна робота не повинна містити академічного плагіату, фабрикації, фальсифікації.

Кваліфікаційна робота має бути оприлюднена на офіційному сайті закладу вищої освіти або його підрозділу, або у репозитарії закладу вищої освіти..

## VII Вимоги до наявності системи внутрішнього забезпечення якості вищої освіти

Система забезпечення закладами вищої освіти якості освітньої діяльності та якості вищої освіти (система внутрішнього забезпечення якості) передбачає здійснення таких процедур і заходів: 

1) визначення принципів та процедур забезпечення якості вищої освіти; 

2) здійснення моніторингу та періодичного перегляду освітніх програм; 

3) щорічне оцінювання здобувачів вищої освіти, науково-педагогічних і педагогічних працівників закладу вищої освіти та регулярне оприлюднення результатів таких оцінювань на офіційному веб-сайті закладу вищої освіти, на інформаційних стендах та в будь-який інший спосіб; 

4) забезпечення підвищення кваліфікації педагогічних, наукових і науково-педагогічних працівників; 

5) забезпечення наявності необхідних ресурсів для організації освітнього процесу, у тому числі самостійної роботи студентів, за кожною освітньою програмою; 

6) забезпечення наявності інформаційних систем для ефективного управління освітнім процесом; 

7) забезпечення публічності інформації про освітні програми, ступені вищої освіти та кваліфікації; 

8) забезпечення дотримання академічної доброчесності працівниками закладів вищої освіти та здобувачами вищої освіти, у тому числі створення і забезпечення функціонування ефективної системи запобігання та виявлення академічного плагіату; 

9) інших процедур і заходів.

   Система забезпечення закладом вищої освіти якості освітньої діяльності та якості вищої освіти (система внутрішнього забезпечення якості) за його поданням оцінюється Національним агентством із забезпечення якості вищої освіти або акредитованими ним незалежними установами оцінювання та забезпечення якості вищої освіти на предмет її відповідності вимогам до системи забезпечення якості вищої освіти, що затверджуються Національним агентством із забезпечення якості вищої освіти.

## Пояснювальна записка

Стандарт вищої освіти містить компетентності, що визначають специфіку підготовки магістрів зі спеціальності 151 – «Автоматизація та комп’ютерно-інтегровані технології» та результати навчання, які виражають що саме студент повинен знати, розуміти та бути здатним виконувати після успішного завершення освітньої програми. Вони узгоджені між собою та відповідають дескрипторам Національної рамки кваліфікацій. Таблиця 1 показує відповідність визначених Стандартом компетентностей та дескрипторів НРК. В таблиці 2 показана відповідність результатів навчання та компетентностей.

Заклад вищої освіти самостійно визначає перелік дисциплін, практик та інших видів освітньої діяльності, необхідний для набуття означених Стандартом компетентностей та результатів навчання. Наведений в Стандарті перелік компетентностей і результатів навчання не є вичерпним. Заклади вищої освіти при формуванні освітніх програм можуть вказувати додаткові компетентності і програмні результати навчання. Заклад вищої освіти має право вводити додаткові форми атестації здобувачів вищої освіти.

### Знання

 **Зн 1**  Спеціалізовані концептуальні знання, що включають сучасні  наукові здобутки у сфері професійної діяльності або галузі знань і є основою  для оригінального мислення та проведення досліджень 

**Зн2** Критичне  осмислення проблем у галузі та на межі галузей знань  

### Уміння/навички

**Ум1**  Спеціалізовані уміння/навич- ки  розв’язання проблем, необхідні для проведення досліджень та/або провадження інноваційної  діяльності з метою розвитку нових знань та процедур  

**Ум2**  Здатність інтегрувати  знання  та  розв’язувати  складні задачі у широких або мультидисциплінарних  контекстах 

 **Ум3**  Здатність розв’язувати проблеми у нових або незнайомих середовищах за  наявності неповної або обмеженої інформації з урахуванням аспектів  соціальної та етичної відповідальності  

### Комунікація

**К1**  Зрозуміле і недвозначне донесення власних знань, висновків  та аргументації до фахівців і нефахівців, зокрема до осіб, які навчаються  

**К2** Використання  іноземних мов у професійній діяльності  

### Відповідальність і автономія

 **АВ1**  Управління робочими або навчальними процесами, які є складними,  непередбачуванимита потребуютьнових стратегічних підходів 

**АВ2** Відповідальність  за внесок до професійних знань і практики та/або оцінювання результатів  діяльності команд та колективів  

**АВ3** Здатність продовжувати навчання з високим ступенем автономії  

### Загальні компетентності

|| Класифікація компетентносте й (результатів навчання) за НРК  | Знання | Уміння/навички | Комуні-кація | Відпові-даль-ність і автономія |
| ---- | ------------------------------------------------------------ | ------ | -------------- | ------------ | ------------------------------ |
|| **Загальні компетентності**|  ||  |  |
| ЗК1  | Здатність проведення досліджень на  відповідному  рівні. |  | Ум1|  | АВ2|
| ЗК2  | Здатність  генерувати нові ідеї (креативність )  |  | Ум3|  | АВ2|
| ЗК3  | Здатність до  абстрактного мислення, аналізу та синтезу. |  | Ум3|  | АВ2|
| ЗК4  | Здатність працювати в міжнародному  контексті.   |  | Ум2| К1 | АВ2|
|| **Спеціальні (фахові) компетентності** |  ||  |  |
| СК1  | Здатність здійснювати автоматизацію складних технологічних  об’єктів та комплексів, створювати кіберфізичні системи на основі інтелектуальних методів управління та цифрових технологій з використанням баз  даних, баз знань, методів штучного інтелекту,  робототехнічних та інтелектуальних  мехатронних пристроїв; | Зн1| Ум3|  |  |
| СК2  | Здатність проектувати та впроваджувати високонадійні  системи автоматизації та їх прикладне програмне забезпечення, для реалізації  функцій управління та опрацювання інформації,  здійснювати захист прав інтелектуальної власності на нові проектні та інженерні  рішення. | Зн1| Ум1|  |  |
| СК3  | Здатність застосовувати методи моделювання та оптимізації для дослідження та підвищення ефективності систем і процесів  керування складними технологічними  та  організаційно-  технічними об’єктами. | Зн1| Ум2|  |  |
| СК4  | Здатність аналізувати виробничо-технологічні  системи і комплекси як об’єкти автоматизації, визначати способи та  стратегії їх автоматизації та цифрової  трансформації. | Зн1| Ум2|  | АВ2|
| СК5  | Здатність інтегрувати знання з інших  галузей, застосовувати системний  підхід та враховувати нетехнічні аспекти при розв’язанні інженерних задач та  проведенні наукових  досліджень. | Зн1| Ум2| К1 |  |
| СК6  | Здатність застосовувати  сучасні методи теорії автоматичного керування  для розроб- лення автоматизованих  систем управління технологічними процесами  та  об’єктами. | Зн1| Ум1|  |  |
| СК7  | Здатність застосовувати  спеціалізоване програмне забезпечення  та цифрові технології для розв’язання складних задач і проблем автоматизації  та комп’ютерно-  інтегрованих технологій. | Зн1| Ум1|  | АВ2|
| СК8  | Здатність  розробляти функціональну, технічну  та інформаційну структуру комп’ютерно-  інтегрованих систем управління організацій- но-технологічними  комплексами із застосуванням мережевих  та інформаційних технологій,  програмно- технічних керуючих комплексів, промислових  контролерів, мехатронних компонентів, робототехнічних пристроїв та  засобів людино-машинного інтерфейсу. | Зн1| Ум1| К2 | АВ1|
|| **Додаткові спеціальні компетентності до програми освітньо-наукової підготовки магістрів** |  ||  |  |
| СК9  | Здатність застосовувати сучасні  технології  наукових  досліджень процесів, обладнання, засобів і систем автоматизації, контролю, діагностики, випробування та керування складними організаційно- технічними об’єктами та системами. | Зн1| Ум3| К2 |  |
| СК10 | Здатність виявляти наукову  сутність проблем у професійній сфері, планувати та здійснювати відповідні наукові і  прикладні дослідження. |  | Ум3|  | АВ2|
| СК11 | Здатність застосовувати проблемно- орієнтовані  методи аналізу, синтезу та оптимізації систем автоматизації, кіберфізичних виробництв, процесів управління  технологічними  комплексами. | Зн1| Ум2|  |  |
| СК12 | Здатність презентувати результати науково- дослідницької діяльності, готувати  наукові публікації, брати участь у  науковій дискусії на наукових  конференціях, симпозіумах та здійснювати науково- педагогічну |  | Ум1| К1 | АВ3|



|  |ЗК1|ЗК2|ЗК3|ЗК4|СК1|СК2|СК3|СК4|СК5|СК6|СК7|СК8|СК9|СК10|СК11|СК12|
| ------------------------------------------------------------ | ---- | ---- | ---- | ---- | ---- | ---- | ---- | ---- | ---- | ---- | ---- | ---- | ---- | ---- | ---- | ---- |
| **РН01.** Створювати системи  автоматизації, кіберфізичні виробництва на основі використання  інтелектуальних методів управління, баз даних та баз знань, цифрових та мережевих  технологій, робототехнічних та інтелектуальних мехатронних  пристроїв. |+|+|||+||||||||||||
| **РН04.** Застосовувати  сучасні підходи і методи  моделювання та оптимізації  для дослідження та створення ефективних систем автоматизації складними техно-  логічними та організаційно-технічними об’єктами. |+||+||||+||||||||||
| **РН05**. Розробляти комп’ютерно-  інтегровані системи управління складними технологічними та організаційно-технічними об’єктами,  застосовуючи системний підхід із врахуванням нетехнічних складових оцінки  об’єктів автоматизації. |||||+||||+||||||||
| **РН06.** Вільно спілкуватися державною  та іноземною мовами усно і письмово для обговорення професійних проблем і результатів  діяльності у сфері  автоматизації та комп’ютерно-інтегрованих технологій,  презентації  результатів досліджень та інноваційних проектів. ||||+|||||||||||||
| **РН07.** Аналізувати  виробничо- технічні системи у певній галузі діяльностіяк  об’єкти автоматизації  і  визначати  стратегію їх автоматизації та цифрової  трансформації.. ||||||||+|||||||||
| **РН08**. Застосовувати сучасні  математичні методи, методи  теорії автоматичного керування, теорії надійності та системного  аналізу для дослідження та створення систем автоматизації складними  технологічними та організаційно- технічними об’єктами,  кіберфізичних  виробництв ||||||+|+|||+|||||||
| **РН09.** Розробляти функціональну, організаційну, технічну  та інформаційну структури систем  автоматизації складними технологічними та організаційно-  технічними об’єктами, розробляти програмно-технічні керуючі комплекси із застосовуванням мережевих та інформаційних технологій, промислових контролерів, мехатронних компонентів, робототехнічних пристроїв, засобів людиномашинного інтерфейсу та з урахуванням технологічних умов та вимог до управління виробництвом. |||||||||||+|+|||||
| **РН10.** Розробляти і використовувати  спеціалізоване програмне забезпечення та цифрові технології для створення систем автоматизації  складними організаційно-технічними об’єктами,  професійно володіти спеціальними програмними  засобами. ||||||+|||||+|+|||||
| **РН11.** Дотримуватись  норм академічної доброчесності, знати основні правові норми щодо захисту інтелектуальної власності, комерціалізації результатів науково-дослідної, винахідницької  та проектної діяльності ||||||+|||||||||||
| **РН12**. Збирати необхідну інформацію,  використовуючи науково-технічну літературу, бази даних та інші джерела,  аналізувати і оцінювати її. |||+||||||||||||||
| **РН13**.  Застосовувати сучасні технології наукових  досліджень, спеціалізований математичний інструментарій для дослідження,  моделювання та ідентифікації об’єктів автоматизації. |+||||||+||||||+||||
| **РН14.** Уміти виявляти наукову сутність  проблем у професійній  сфері, знаходити адекватні шляхи щодо їх розв’язання. |+|||||||||||||+|||
| **РН15.** Застосовувати методи аналізу,  синтезу та оптимізації кіберфізичних виробництв, систем автоматизації, управління  виробництвом, життєвим циклом  продукції та її якістю. |||+||||||||||||+||
| **РН16.** Планувати і виконувати наукові  і прикладні дослідження у сфері автоматизації та комп’ютерно-інтегрованих технологій, обирати ефективні методи досліджень, аргументувати висновки, презентувати  результати досліджень. |+|||||||||||||||+|
| **РН17.** Розробляти і викладати  спеціалізовані навчальні  дисципліни у закладах вищої освіти. ||||||||||||||||+|
|  |||||||||||||||||
|  |||||||||||||||||



